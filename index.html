<DOCTYPE html>
  <html>
    <head>
      <title>Prothom Alo</title>
      <a
        target="_blank"
        href="https://www.prothomalo.com/bangladesh/z9uckr9y5o"
      >
        <img  src="Prothomalologo.png" alt="" width="1000px" height="100px" />
      </a>
    </head>
    <body>
      <h1>এত বিদ্যুৎকেন্দ্র, তবু কেন লোডশেডিং</h1>
      <h2>
        বিদ্যুৎ উৎপাদনক্ষমতা ২৭৭৯১ মেগাওয়াট, চাহিদা ১৬ হাজার মেগাওয়াটের কম।
      </h2>
      <p>প্রকাশ: ১০ সেপ্টেম্বর ২০২৪, ১১: ২৫</p>
      <a target="_blank" href="https://www.facebook.com/DailyProthomAlo">
        <img width="30" src="./fb.jpg" alt="facebook">
      </a>
      <a target="_blank" href="https://x.com/ProthomAlo">
        <img width="30px" src="./x.png"></a> 
      <hr>
      <p>
        জ্বালানি নিশ্চিত না করেই একের পর এক বিদ্যুৎকেন্দ্র নির্মাণ করেছে বিগত
        আওয়ামী লীগ সরকার। চাহিদাকেও বিবেচনায় নেওয়া হয়নি। ফলে প্রতিবছর বড় সময় অলস
        বসিয়ে রাখতে হয়েছে বিদ্যুৎকেন্দ্র। দিতে হয়েছে অলস কেন্দ্রের ভাড়া। খরচের
        চাপ সামলাতে ভোক্তা পর্যায়ে দাম বেড়েছে, সরকারের দায় বেড়েছে। অথচ তিন বছর
        ধরে গরম বাড়লেই লোডশেডিংয়ে ভুগতে হচ্ছে মানুষকে।
      </p>
      <p>
        নতুন অন্তর্বর্তী সরকার দায়িত্ব নিয়েও (গত ৮ আগস্ট) পড়েছে একই সমস্যায়।
        বিদ্যুৎকেন্দ্র চালানোর জন্য পর্যাপ্ত জ্বালানি নেই। ফলে বেড়েছে লোডশেডিং।
        গতকাল সোমবার গড়ে দুই হাজার মেগাওয়াটের বেশি লোডশেডিং করতে হয়েছে।
      </p>
      <p>
        তিন দিন ধরে লোডশেডিং বাড়ছে। ঢাকার বাইরে কোনো কোনো এলাকায় গ্রামাঞ্চলে ৮
        থেকে ১০ ঘণ্টা বিদ্যুৎ পাচ্ছে না সাধারণ মানুষ। যদিও দেশে এখন বিদ্যুৎ
        উৎপাদনসক্ষমতা প্রায় ২৭ হাজার ৭৯১ মেগাওয়াট। চাহিদা এখন ১৬ হাজার
        মেগাওয়াটের কম।
      </p>
      <p>
        বিদ্যুৎ উন্নয়ন বোর্ড (পিডিবি) সূত্র বলছে, তরলীকৃত প্রাকৃতিক গ্যাস
        (এলএনজি) সরবরাহের একটি টার্মিনাল (সামিটের মালিকানাধীন) তিন মাস ধরে বন্ধ।
        এতে গ্যাসের সরবরাহ বাড়ছে না। গ্যাসভিত্তিক বিদ্যুৎকেন্দ্র থেকে এক হাজার
        মেগাওয়াট উৎপাদন কমেছে। বিল বকেয়া থাকায় আদানির বিদ্যুৎকেন্দ্র থেকে সরবরাহ
        কমেছে ৫০০ মেগাওয়াট। বেসরকারি খাতের তেলচালিত বিদ্যুৎকেন্দ্র থেকেও
        সর্বোচ্চ চাহিদায় উৎপাদন করা যাচ্ছে না। কারণ, তারাও অনেক টাকা পাবে। তাই
        ঘাটতি পূরণে লোডশেডিং করতে হচ্ছে।
      </p>
      <p>
        ভারতের ঝাড়খন্ডে নির্মিত আদানির বিদ্যুৎকেন্দ্র থেকে দিনে দেড় হাজার
        মেগাওয়াট বিদ্যুৎ সরবরাহ করার কথা। তাদের বিদ্যুৎ বিল পাওনা দাঁড়িয়েছে ৮০
        কোটি ডলারের (প্রায় সাড়ে ৯ হাজার কোটি টাকা) বেশি। এর মধ্যে প্রায় ৫০ কোটি
        ডলার (৫ হাজার ৯০০ কোটি টাকা) পরিশোধের নির্ধারিত সময় পার হয়ে গেছে। বকেয়া
        বিল পরিশোধে চাপ দিচ্ছে তারা। কেন্দ্রটির কয়লা আমদানি ব্যাহত হচ্ছে। এতে
        উৎপাদন কমিয়ে এক হাজার মেগাওয়াটে আনা হয়েছে।
      </p>
      <h3>ভোগান্তি বেশি ঢাকার বাইরে</h3>
      <p>
        বিদ্যুৎ উৎপাদনে ঘাটতি হলে লোডশেডিং বেশি করা হয় গ্রামাঞ্চলে। ঘাটতি অনেক
        বেশি হলে রাজধানী ঢাকায়ও লোডশেডিং করতে হয়। ঢাকায় বিদ্যুৎ সরবরাহ করে ঢাকা
        পাওয়ার ডিস্ট্রিবিউশন কোম্পানি (ডিপিডিসি) ও ঢাকা ইলেকট্রিক সাপ্লাই
        কোম্পানি (ডেসকো)। এ দুটি সংস্থার দায়িত্বশীল সূত্র বলছে, গতকাল বিকেল
        চারটা থেকে ডিপিডিসি ১০০ মেগাওয়াট লোডশেডিং করেছে। আর সন্ধ্যায় ১০০
        মেগাওয়াট লোডশেডিং করেছে ডেসকো। এর বাইরেও দিনের বিভিন্ন সময় কিছু এলাকায়
        বিদ্যুৎ–বিভ্রাটের খোঁজ পাওয়া গেছে। ঢাকার বাইরে শহর এলাকায়ও কিছু লোডশেডিং
        হচ্ছে। তবে বেশি হচ্ছে গ্রামাঞ্চলে, যেখানে পল্লী বিদ্যুৎ সমিতিগুলো
        বিদ্যুৎ সরবরাহ করে। পল্লী বিদ্যুতায়ন বোর্ড (আরইবি) সূত্র বলছে, গতকাল
        চাহিদার চেয়ে বিদ্যুৎ সরবরাহ ২০ থেকে ২৫ শতাংশ কম পাওয়া গেছে। গড়ে দুই
        হাজার মেগাওয়াট করে লোডশেডিং করতে হয়েছে। এর মধ্যে কোনো কোনো এলাকায়
        লোডশেডিং ছিল না। আবার কোনো কোনো এলাকায় ৫০ শতাংশের বেশি ঘাটতি ছিল। এতে
        দিনের প্রায় অর্ধেক সময় লোডশেডিং করতে হয়েছে। সবচেয়ে বেশি লোডশেডিং হচ্ছে
        ময়মনসিংহ ও কুমিল্লা অঞ্চলে। ময়মনসিংহ থেকে বিভাগের চার জেলা ছাড়াও
        কিশোরগঞ্জ ও টাঙ্গাইলে বিদ্যুৎ সরবরাহ করা হয়। পাওয়ার গ্রিড পিএলসির
        নির্বাহী প্রকৌশলী মাসুদুর রহমান প্রথম আলোকে বলেন, গতকাল রাত সাড়ে আটটায়
        চাহিদা ছিল ১ হাজার ১৬২ মেগাওয়াট। এর মধ্যে বিদ্যুৎ পাওয়া গেছে ৯৩২
        মেগাওয়াট।
      </p>
      <br />
      <br />
      <u>লেখকঃ</u> <br />
      <br />
      <a target="_blank" title="Twitter.com" href="https://x.com/m4_mithu">
        <u><b>আসাদুজ্জামান মিঠু</b></u>
        </a>
      <hr />

      <img
        width="673px%"
        title="Electricity"
        src="./electricity.webp"
        alt="Electricity"/>
      <iframe
        src="https://www.google.com/maps/embed?pb=!1m18!1m12!1m3!1d59037.92241009554!2d91.76725572167967!3d22.358531300000006!2m3!1f0!2f0!3f0!3m2!1i1024!2i768!4f13.1!3m3!1m2!1s0x30ad277ab0cff8a7%3A0x13eb8ccef8a22dde!2z4KaV4KeN4Kaw4Ka_4Kav4Ka84KeH4Kaf4Ka_4KatIOCmhuCmhy7gpp_gpr8g4KaH4Kao4Ka44KeN4Kaf4Ka_4Kaf4Ka_4KaJ4Kaf!5e0!3m2!1sbn!2sbd!4v1725959944545!5m2!1sbn!2sbd"
        width="600"
        height="450"
        style="border: 1000px"
        allowfullscreen=""
        loading="lazy"
        referrerpolicy="no-referrer-when-downgrade"></iframe>
    </body>
  </html>